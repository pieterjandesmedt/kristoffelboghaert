---
title: PKP
subtitle: reconversion of the parish church of Poelkapelle including the design of the surroundings
linktitle: PKP
author: Kristoffel Boghaert
date: 2018-03-06
weight: 89
images:
- 001_PKP.jpg
- 002_PKP.jpg
- 003_PKP.jpg
- 004_PKP.jpg
- 005_PKP.jpg
- 006_PKP.jpg
- 008_PKP.jpg
- 009_PKP.jpg
- 010_PKP.jpg
- 011_PKP.jpg
- 012a_PKP.jpg
- 012b_PKP.jpg
- 012c_PKP.jpg
- 012d_PKP.jpg
- 012e_PKP.jpg
- 013_PKP.jpg
- 014_PKP.jpg

menu:
  main:
    name: PKP
    parent: medium
---

&nbsp;|&nbsp;
------|------
location	|	Poelkapelle (BE)
client		|	municipality of Langemark-Poelkapelle
surface		|	1000 m2
icw			|	BAST services engineer <br/>ABICON structural engineer <br/>FESG fire safety engineers
phase		|	final design
date		|	2014-2018
photography model	|	AKB

Een voorafgaandelijke haalbaarheidsstudie ontwikkelde een visie voor de gehele kerk, inclusief de omliggende openbare ruimte van de gemeente. Het project betreft de multifunctionele invulling door nevenbestemming van de parochiekerk van Poelkapelle. De nevenbestemming is oa een buitenschoolse kinderopvang, een multifunctionele gemeenschapsruimte en de consultatieruimtes voor Kind & Gezin. Deze nevenbestemmingen zijn gesitueerd in het schipgedeelte van de kerk. Het ontwerp is een 1°deeluitvoering van een gefaseerde uitvoering met een visie op lange termijn. Dit is een 1° stap naar de volledige opwaardering van de kerk en de publieke ruimte van de gemeente.

De ingrepen aan het kerkvolume zijn minimaal. Er is geen volume uitbreiding, eerder een volume inbreiding. De kerk blijft haar monoliete baksteenverschijning behouden. Voor een betere toegankelijkheid van het gebouw wordt het gelijkvloers aan alle zijden open gemaakt: 3 openingen in de noordgevel, 4 openingen in de zuidgevel en 1 opening in de westgevel. hierdoor ontstaat er een doorzicht en doorgang doorheen de kerk. Alle bestaande spitsboograamopeningen blijven behouden.

In het schip van de kerk wordt een verdiepingsvloer ingebracht, die de nuttige oppervlakte quasi verdubbelt. De gelijkvloerse overdekte buitenruimte geeft ruimte aan

- een nieuwe inkompartij voor de liturgische ruimte
- aan de noordzijde: inkom van de BKO en multifunctionele ruimtes (voor oa K&G) en een fietsenstalling
- aan de zuidzijde speelruimte en zonweringsluifel voor de BKO

De buitenschoolse kinderopvang (BKO) wordt georganiseerd over 2 bouwlagen (met 2 tussenverdiepingen). Alle secundaire functies worden verzameld in een centraal gebouw met lagere plafondhoogtes. De speelruimte komt in het eigenlijke kerkvolume, waardoor de open gewelfde ruimte maximaal ervaarbaar is.
De buitenspeelruimte op het gelijkvloers ligt aan de zuidkant. Er is ook een overdekte buitenruimte op de verdieping. deze overdekte buitenruimte heeft een dubbele functie; enerzijds als extra buiten speelruimte voor de BKO, anderzijds als multifunctionele ontmoetingsplek, wanneer de BKO gesloten is. Hiervoor werd een buitentrap ontworpen die eenvoudig de beide activiteiten kan waarborgen, waarbij de BKO ten alle tijde een afgesloten plek kan blijven.
